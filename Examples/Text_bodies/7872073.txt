DİSK Birleşik Metal-İş Sendikası Sınıf Araştırmaları Merkezi Enflasyon ve Yoksulluk Araştırması'nda, "Son 13 yılda enflasyon yüzde 178 olarak gerçekleşirken düzenli işlerde çalışan ücretliler için fiyat artışlarının etkisi yüzde 200'ü buldu" denildi ve şu bilgilere yer verildi:"Bu oran gündelikli çalışanlar için yüzde 213 gibi bir rakama ulaşıyor. Mesleğe göre bakıldığında nitelik gerektirmeyen işlerde çalışanlar yüzde 209’luk fiyat artışları ile enflasyon hesaplamasından en çok etkilenen kesim oluyor. Temel gelir kaynağına göre baktığımızda ise sosyal yardımlarla geçinenlerin harcamaları yüzde 212’lik fiyat artışları ile karşılaştılar. Temel gelir kaynağı ücret olanlar için bu oran yüzde 200’e ulaştı."Kişinin kendi yaptığı harcama kalemlerindeki fiyat artışları ile resmi Tüketici Fiyat Endeksi arasındaki farkın da "istatistiklere yansımayan bir yoksullaşmaya" neden olduğuna dikkat çekilen raporda şöyle denildi:"Ücret ve maaş hesaplamalarında resmi istatistiklerin kullanılıyor olması bu durumu yaratıyor. Farklı gruplara göre enflasyon ile genel enflasyon (TÜFE) arasındaki farkın yol açtığı reel kayıp, ya da gizli yoksulaşma oranı yüzde 16.4’ü buluyor. Buna göre en ciddi yoksullaşma yüzde 16.4 ile gündelikli çalışanlarda görülüyor. Bu grubu yüzde 16’lık gizli yoksullaşma ile sosyal yardımlar ile yaşamını idame ettirmeye çalışanlar izliyor."

İstanbul, 3 Haziran (DHA) -