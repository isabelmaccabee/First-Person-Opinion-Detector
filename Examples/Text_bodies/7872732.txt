Valsts policija (VP) aizdomās par velosipēda zādzību meklē attēlā redzamo vīrieti un lūdz atsaukties arī divriteņa īpašnieku, informēja VP pārstāve Gita Gžibovska.

Maija beigās Mārupē tika atrasts attēlā redzamais velosipēds. Fiksēts arī iespējamais divriteņa zaglis. Valsts policija lūdz aplūkot fotogrāfijas un atsaukties iedzīvotājus, kam ir zināma attēlā redzamā vīrieša atrašanās vieta. Policija meklē arī attēlā redzamā velosipēda saimnieku, lai divriteni atdotu.

27.maijā Mārupē, Vienības gatvē 127a, tika atrasts velosipēds. VP ir aizdomas, ka velosipēds, iespējams, ir zagts. Fiksēts arī iespējamais divriteņa zaglis, kurš velosipēdu minētajā adresē atstāja un no blakus esošās velosipēdu novietnes nozaga citu divriteni.	Saistītie raksti

VP lūdz aplūkot attēlā redzamā vīrieša un velosipēda fotogrāfijas. Ikviens, kam ir zināma attēlā redzamā vīrieša atrašanās vieta vai velosipēda īpašnieks, aicināts zvanīt pa tālruni 67950254, 28707579 vai 110.